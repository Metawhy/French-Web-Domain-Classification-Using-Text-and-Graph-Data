   #Vegyes saláta - Atom Vegyes saláta - RSS

   Vegyes saláta

2018. július 18., szerda

Tepsiben sült zöldségek fokhagymás-mustáros szósszal

   [IMG_20180703_183919.jpg]
   Napok óta kívántam valami jó kis zöldséges ételt. A boltban a zöldséges
   pultnál nézelődve, némi tanakodás után az alábbi zöldségeket
   megvásárolva alkottam ezt a tepsis zöldséges finomságot.
   Hozzávalók, amiket használtam:
   1 nagyobb padlizsán
   3 db cukkini
   5 db sárgarépa
   2 fej lilahagyma
   A szószhoz:
   5-6 evőkanál olaj
   3-4 evőkanál mustár
   3 gerezd fokhagyma
   csipet só, bors
   valamint friss majoránna
   Az előkészítés viszonylag gyorsan ment, hiszen a zöldségeket alaposan
   megmosás után csak karikára vágtam, daraboltam.
   A szósz hozzávalóit egy tálban jó alaposan összekevertem és
   rákanalaztam a zöldségekre, amikkel jó alaposan összekevertem, hogy
   mindenhova jusson a szószból. Ezután alufóliával lefedtem a tepsit és
   előmelegített 180 fokos sütőben 40 percig fólia alatt sütöttem, egy
   kicsit megint összekevertem az egészet, majd fólia nélkül addig
   sütöttem még, amíg már kellően megpuhult minden zöldség. A sárgagépának
   egy kicsit több idő kellett.
   Magában is nagyon finom volt, de azért még sütöttem mellé egy kis
   fűszeres csirkemellet is.
   A felső fotón még nyersen láthatók a zöldségek, alább pedig már a kész
   végeredmény tekinthető meg:
   [IMG_20180703_202859.jpg]
   Bejegyezte: DebiGabi dátum: 8:42 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Egyszerű, Köret, zöldséges

2018. június 29., péntek

Töltött leveles tészta kosárkák

   [kos%25C3%25A1rk%25C3%25A1k.jpg]
   Vendégváró töltött kosárkák
   Hozzávalók, amiket használtam:
   2 csomag mirelite leveles tészta
   1 tojás a kenegetéshez
   liszt a tészta nyújtásához
   A töltelékhez:
   60 dkg darált hús
   1 fej hagyma
   1 vörösbabos konzerv
   1 konzerv kukorica
   1 kk szárított fokhagyma
   nagy doboz paradicsompüré
   só, bors, római kömény
   a csípős verzióhoz kerülét még jalapeno paprika is
   mini 24 db-os muffinsütő + sütőpor
   Először a tölteléket készítettem el. A hagymát apróra vágtam és kevés
   olajon megdinszteltem. Jött hozzá a darált hús, amire jó alapos
   elkeverés után jöttek a fűszerek: só, bors, római kömény, fokhagyma,
   majd felöntöttem a sűrített paradicsommal. Közel fél órás főzés és
   folyamatos kevergetés után belekerült a kukorica és a bab is, amivel
   még egy pár percig főztem és készen is volt.
   A levelestésztát kinyújtottam lisztezett felületen kb. 5x5 cm-es
   kockákra, amiket belenyomkodtama muffinsütő formába, amit előzőleg
   sütőpapírral ki is béleltem. A tésztát megkentem a felvert tojással,
   majd rákanalaztam a húsos tölteléket. Miután az összes adag belekerült,
   ment az előmelegített 180 fokos sütőbe kb. 20 perc sütésre.
   Ebből a mennyiségből 4-5 adagnyit készült nekem.
   Igazi kis vendégváró falatkák lettek, olyan típusú, amit bekap az
   ember. A férfiszakasznak a jalapenos változat nagyon bejött, bár volt
   aki igencsak hápogott, hogy jó csípősre sikerült.
   Bejegyezte: DebiGabi dátum: 15:42 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Bonyolultabb, Sós sütemény, Vendégség

2016. december 11., vasárnap

Stollen, vagyis drezdai kalács

   [20161211_163133.jpg]
   Évek óta szemezek ezzel a karácsonyi finomsággal, idén végre eljött az
   ideje, hogy elkészítettem. Nem mondom, hogy az egyszerű sütemények közé
   sorolnám, de az íze erősen kárpótolja az embert az elkészítése utáni
   macera miatt.
   Hozzávalók, amiket használatam:
   50 dkg liszt
   csipet só
   10 dkg porcukor
   5 dkg élesztő
   kb. 2 dl tej
   20 dkg vaj
   1 db egész tojás
   15 dkg mazsola
   1 evőkanálninyi rumaroma
   10 dkg kandírozott citromhéj
   10 dkg kandírozott vegyes gyümölcs
   10 dkg mandula (durvára vágva)
   fél kiskanálnyi fahéj
   fél kiskanálnyi szegfűszeg
   fél kiskanálnyi gyömbér
   egy csipetnyi szerecsendió
   1 citrom reszelt héja
   Valamint a díszítéshez
   8 dkg vaj
   kb. 8-10 dkg porcukor
   Első lépésként a mazsolát beáztattam rumaromás langyos vízbe. Utána
   előkészítettem az összes többi hozzávalót. A tejben elmorzsoltam az
   élesztőt egy csipetnyi cukorral, kis lángon langyosra melegítettem,
   majd hagytam, hogy az élesztő elkezdjen dolgozni és habosodni kezdjen.
   Utána egy tálba öntöttem az élesztős tejet, amihez hozzáadtam az 1 db
   tojást és a 20 dkg olvasztott vajat. Jó alaposan elkevertem. A liszthez
   hozzáadtam a fűszereket és a vágott mandulát, belereszeltem a
   citromhéjat,  és szintén jól összekevertem. Ezután beleöntöttem az
   élesztős masszát és elkevertem, jöttek hozzá a kandírozott gyümölcsök
   és a lecsepegetett mazsola is. Jó pár percig kevertem/dagasztottam a
   tésztát, utána a tetejét megszórtam liszttel egy konyharuhával
   letakartam és legalább 90 percre meleg helyen hagytam kelni a tésztát.
   Mikor a tészta közel kétszer akkorára megkelt kinyújtottam kb. 30
   centiméteres cipóra, aminek a közepét egy nyújtófával kinyújtottam, és
   az egyik felét ráhajtottam a mélyedésre. Ezután megint pihentettem 20
   percet a tésztát, majd 170 fokos sütőben kb. 50-55 percig sütöttem.
   (Nekem még erősen tovább kelt sütés közben a tészta, így a "hivatalos"
   formája eléggé szétplaccsant, kicsit szétlapult...)
   Még melegen, miután kivettem a sütőből a 8 dkg vajat megolvasztottam és
   rákentem a kalácsra, mire jó vastagon porcukrot szitáltam.
   Állítólag folpackba csomagolva sokáig el lehet tenni, de gyanítom
   nálunk nem igazán lesz erre lehetőség, mert miután megkóstoltuk a
   párommal, igencsak finomnak találtuk mind a ketten :D
   Bejegyezte: DebiGabi dátum: 16:56 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Bonyolultabb, Sütemény, Ünnep

2016. július 11., hétfő

Sárgabarackos pite

   [20160703_123600.jpg]
   Idén végre rengeteg sárgabarack termett a telken, így lehetőségem volt
   jó sok sárgabarack lekvárt eltenni a téli időszakra, és szerencsére
   volt annyi, hogy jutott némi finom süteményre is.
   Hozzávalók, amiket használtam:
   kb. 1 kg kimagozott sárgabarack
   20 dkg vaj
   25 dkg porcukor
   2 evőkanál tejföl
   30 dkg liszt
   1 csomag sütőpor
   6 db tojás
   némi fahéjjal elkevert kristálycukor a tetejére
   A szobahőrmésékletű vajat habosra kevertem a porcukorral. Ezután jöttek
   bele egyesével a tojássárgák. Miután jól elkevertem hozzáadtam a 2
   evőkanál tejfölt, majd érkezett a sütőporral elkevert liszt. Közben a
   tojásfehérjéket kemény habbá vertem fel és végezetül óvatosan
   belekevertem a tésztába. A félbevágott barackokat szépen sorban
   belenyomkodtam a tésztába, majd 180 fokos sütőben 30 percig sütöttem.
   Miután kisült megszórtam fahéjas kristálycukorral még melegében. Ezután
   már csak azt kellett megvárni, hogy egy kicsit kihűljön és fogyasztható
   legyen.
   Ebből a tésztamennyiségből nekem egy nagy méretű tepsinyi sütemény
   készült.
   Bejegyezte: DebiGabi dátum: 11:52 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Sütemény

2016. június 2., csütörtök

Epres joghurthab

   [epres%2Bjoghurt.JPG]
   Kedves párom egyik este hazajött egy láda eperrel. Hirtelen
   felindulásból jól befalatoztunk mind belőle, de bőségesen maradt még.
   Sajnos az eper hajlamos a gyors megromlásra, így még aznap este készült
   némi eperlekvár a téli hidegebb hónapokra, de még így is maradt elég.
   Némi nézelődés után az interneten találkoztam ezzel a recepttel
   ITT, ami nagyon megtetszett.
   Másnap be is szereztem a hozzávalókat és elkészítettem.
   Hozzávalók, amiket használtam:
   40 dkg eper
   1 nagy és egy kisebb doboz natúr joghurt
   fél citrom leve
   3-4 evőkanál cukor
   4 dl tejszín
   1 csomag zselatin
   Első körben az epret megszabadítottam a zöld részektől, jó alaposan
   megmostam, majd a citromlével és 2 ek cukorral összeturmixoltam. Közben
   a tejszínt felvertem kemény habbá, amibe belekerült szintén 2 ek cukor.
   Az eperpürét összedolgoztam a joghurttal. A zselatint egy üvegtálba
   szórtam egy kevés vizzel elkevertem, majd pár másodpercre mikroba
   tettem. Ezután jól eldolgoztam az epres-joghurtos masszába, majd
   hozzákevertem a felvert tejszínt is. Pár perc alaposabb keverés után
   poharakban adagoltam és pár órára hűtőbe tettem. Pár óra hűtés és már
   lehet is fogyasztani.
   Bejegyezte: DebiGabi dátum: 21:31 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Desszert, Édesség, Eper, pohárkrém

2016. május 23., hétfő

Keksz - gyorsan 3 hozzávalóból

   [keksz.jpg]
   Nemrégiben az interneten találkoztam ezzel a kekszrecepttel. Azzal
   keltette fel főként a figyelmemet, hogy gyorsan és nagyon egyszerűen, 3
   hozzából elkészíthető.
   Hozzávalók, amiket használtam:
   3/4 bögre vaj
   2 bögre liszt
   1/2 bögre kristálycukor
   és 2.5 dl-es bögrét használtam
   A szobahőrmérsékletű vajat elkevertem a cukorral, majd összedolgoztam a
   liszttel is. Miután jól összeállt a tészta - hengerformájúra formáztam
   - folpackba csomagoltam és egy órára hűtőbe tettem. Vékony szeletekre
   karikáztam, sütőpapírral bélelt tepsibe helyeztem és 160 fokos sütőben
   20 perc alatt megsütöttem őket. Sütés után óvatosan kell velük bánni,
   mert elég könnyen törnek, de amint kihűltek szépen megszilárdultak és
   igazán omlós finom keksz lett belőlük.
   A jövőben biztos fogok még ilyet sütni. Fém dobozban több napig
   eltartható, de nálunk már másnapra lábakélt :)
   Bejegyezte: DebiGabi dátum: 10:17 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Kekszféle

2015. október 25., vasárnap

Citromos-mákos muffin

   [M%25C3%25A1kos%2Bmuffin.jpg]
   Egy gyorsan és egyszerű elkészíthető finomság. Sütéssel együtt nem tart
   tovább elkészíteni egy fél óránál. Vasárnap délután ideális nassolni
   való :)
   Hozzávalók, amiket használhatam:
   1 doboz citromos joghurt
   2 egész tojás
   1 bögre (2 dl-es) cukor
   2 bögre liszt
   1 csomag sütőpor
   1/2 bögre olaj
   1/2 bögre mák
   1 citrom reszelt héja
   fél citrom leve
   Először a joghurtba reszeltem a citromhéjat. Elkevertem a cukorral és a
   két tojással, valamint a belefacsart citrom levével. A lisztben
   elkevertem a sütőport, majd hozzáadtam a masszához az olajjal együtt.
   Végezetül a mákot dolgoztam bele jó alaposan a masszába. 180 fokos
   sütőben 120 perc alatt megsütöttem őket.
   A tetejére a citrom másik felét kifacsartam és pár evőkanál porcukorral
   addig kevertem, amíg jó sűrű masszát kaptam, amibe a még meleg
   muffinokat beleforgattam. Ezután már lehetett is fogyasztani. Nekem
   ebből a mennyiségből 12 db készült.
   Bejegyezte: DebiGabi dátum: 15:46 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Egyszerű és gyors, Sütemény

2015. augusztus 3., hétfő

Focaccia variációk

   [20150802_183352.jpg]
   Tegnapi nap folyamán, mivel nem volt akkora hőség, hajlandó voltam
   bekapcsolni a sütőt. Délután Anyunál szedtünk a kertből egy csomó
   paradicsomot és friss rozmaringot, ami adta az ötletet, hogy legyen
   focaccia. Nagyon régen volt már egy kísérletem vele, de már én se
   igazán emlékeztem rá, így kimondottan üdítő volt ez az újdonság a házi
   étlapunkon. Némi hűtőáttekintés után, az ott található alapanyagokból
   variáltam a tésztára mindenféle feltétet.
   Tésztának a pizza tésztámat használtam.
   Készült első körben csak friss paradicsomos, sóval, borssal,
   rozmaringgal és némi olajjal meglocsolva. Utána kolbászkarikák némi
   morzsolt sajttal megszórva.
   De volt paradicsomos, hagymás, sajtos, rozmaringos változat is.
   Minden adagot 190 fokon kb. 20 percig sütöttem.
   [20150802_174505.jpg]
   [20150802_183420.jpg]
   [20150802_183438.jpg]
   Ami igazán nagy újdonság volt az a tonhalas verzió - a fenti képen
   látható. Mivel én nem igazán kedvelem a halat, nagyon ritkán kerül az
   asztalunkra. De most úgy éreztem, hajlandó vagyok egy kis
   kísérletezésre. A tonhalasra került paradicsom, hagyma, morzsolt sajt
   és egy fél kis konzerv olajos tonhal, valamint némi bors a tetejére.
   Jelentem nekem ez ízlett a legjobban :)
   Bejegyezte: DebiGabi dátum: 10:51 Nincsenek megjegyzések: A bejegyzésre
   mutató linkek
   Küldés e-mailbenBlogThis!Megosztás a TwitterenMegosztás a
   FacebookonMegosztás a Pinteresten
   Címkék: Egyszerű és gyors

   Régebbi bejegyzések Főoldal

   Feliratkozás: Bejegyzések (Atom)

CÍMKÉK

   Ajánló aprósütemény bagett Befőzés bogrács Bonyolultabb brownie chutney
   csak úgy derelye Desszert Díj dísz Disznóhús Dumálás édes Édesség Egyéb
   Egyszerű Egyszerű és gyors egytálétel előétel Eper Érdekes Fagyi
   Fagylalt tölcsér fánk Főétel Főzelék Főzz az egészségedért Fűszer
   Gesztenyés granita Gyümölcs Hal Hidegkonyha Humor húsmentes Ital ivólé
   Játék kalács Karácsony Kekszféle Kenyér Kert Kerti sütés Kókusz Kompót
   Könyv Köret Krém Krémsajt Kuglóf Különlegesség lekvár Leves Likőr
   macaron Mákos marhahús Mártás Medvehagyma meggy Melegszendvics Müzli
   Nem kaja padlizsán pástétom Pékáru Pesto Pite Pizza pogácsa pohárkrém
   quiche Rágcsálnivaló sósan Rebarbara rétes sajtkészítés Saláta
   sárgabarack savanyúság Sertéshús sós palacsinta Sós sütemény Suliba
   vihető sü Sütemény sütés nélkül személyes Szendvics Szilveszter szósz
   Szörp szuflé Tészta Tészta házilag Torta Ünnep Vajkrém Vélemény
   Vendégség zene Zöldség zöldséges
   [INS: :INS]
   [INS: :INS]
   [INS: :INS]
   [INS: :INS]
   [INS: :INS]

Debreczeni Gabriella

   Saját fotó

   DebiGabi
          A konyhában készített alkotásaimat, recepteket örökítem meg,
          raktározom el ezen a blogon. Valamint egy-két jól sikerült
          viccet, vidám pillanatot is szeretném megosztani az erre tévedő
          kedves látogatókkal:)

   Teljes profil megtekintése

Ide írhatsz nekem

   vegyes.salata@gmail.com
   Legjobb receptes blogok

Látogatók éppen

   Feedjit Live Blog Stats
   free counters
   [gjCRwDEk0Z-Wzo96pjJsTmNnQB-j_dtcfz4pQQFwMJLEclqoup0_Cu1Kqy--9H7WeIeMef
   faaNaM92-egO4=s0-d]
   [WNcU3v4ORuKLYqf4XVe6bvPtKp6qS0LBzHnF-21oXhvIS6IrhHCza3lF_w2HCtHzAXEFzF
   3bLyy2Qi0s_TY=s0-d]
   [Lyxv4yGwFdJyp62BYkSK6ON8jQy5S7syr-PGZkllYPdhTnl8Izq4VaYeKMA4OxjK7_YmGF
   wLoXDVElPOXVI=s0-d]
   [3iamkhH-xAIw0T9juUZhqkQXt_yMq_uzTdBljEemDzToxQS-XwTYHJ8M6VJQIq2BtBBbEQ
   zheaiVwnFUdmg=s0-d]
   [PDaucbG3oT98T-ApZ83QyD68_Z-a59DWx2_27kmonR64u5rMzngAt9n-3rNL6fwZtPgYIg
   hMeSgPwgddKw=s0-d]
   [PDaucbG3oT98T-ApZ83QyD68_Z-a59DWx2_27kmonR64u5rMzngAt9n-3rNL6fwZtPgYIg
   hMeSgPwgddKw=s0-d]
   [PDaucbG3oT98T-ApZ83QyD68_Z-a59DWx2_27kmonR64u5rMzngAt9n-3rNL6fwZtPgYIg
   hMeSgPwgddKw=s0-d]
   [6mZ8Jdr_L4bVV1YtGFFkL5S4sQ2ZTDnkgW3CVfehUk77Pn989RxqKQOliAXgN8MDYYFgtz
   dJWxeo4WX5I7Q=s0-d]
   [8giqI-7VwzSJ6bPgNL4RV2I61szlEkhF5FXRMo-sJ4SpoUz4rBeqIUbSWnPPMVCmvno4VT
   1QPr9n5kI4btg=s0-d]
   [Lyxv4yGwFdJyp62BYkSK6ON8jQy5S7syr-PGZkllYPdhTnl8Izq4VaYeKMA4OxjK7_YmGF
   wLoXDVElPOXVI=s0-d]
   [3iamkhH-xAIw0T9juUZhqkQXt_yMq_uzTdBljEemDzToxQS-XwTYHJ8M6VJQIq2BtBBbEQ
   zheaiVwnFUdmg=s0-d]
   Get the Maukie - the virtual cat widget and many other great free
   widgets at Widgetbox!
   [IGuL0h8MS7y2K_NhFjLoSFRaRTJP6tpjt0hoy2UZn1J7-AW4SS5G5BLC3E2Ya93n7B2aAT
   cj2G6Km9ZRxEzLnz9tspR9Dq0Oz1E=s0-d]
   Gabriella Debreczeni
   [LG9bcN72s8FVwcWG8-bTsLik3yJ0IZ6ptx8loxMIsJTo93goqVBYfWJ3Db-yj2XsxP5cKw
   tEy1yWo0e2m0GnT6mPATIycXkUx3jcDRR7p6j1Ag=s0-d]
   Névjegy létrehozása
   [INS: :INS]
   [INS: :INS]

LinkWithin

   Related Posts with Thumbnails

   Képablak téma. Üzemeltető: Blogger.
