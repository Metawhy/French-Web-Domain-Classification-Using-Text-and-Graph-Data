   #Milczenie nitek - Atom Milczenie nitek - RSS

   Milczenie nitek

niedziela, 26 października 2014

Powrót po bardzo długiej przerwie

   Hop, hop.....jest tu jeszcze ktoś?
   Aż trudno uwierzyć, że od ostatniego posta minęło aż (o zgrozo!!!) 1,5
   roku.....rzekłabym samo życie :) Pajęczyn na blogu co niemiara, ale już
   poodkurzałam nieco.
   A co przez ten czas się działo?
   Dużo, a nawet bardzo dużo: nowe mieszkanie, nowa praca i wiele, wiele
   innych. Przez cały czas były i robótki, ale czas i okoliczności nie
   sprzyjały niestety pisaniu.
   Stare miłości tj. frywolitka, druty i szydełko nadal trwają, ale
   pojawiły się i nowe miłości: szycie i qulling :)
   A co aktualnie na drutach? Rękawiczki z miękkiej Lana Grossa Merino
   Superfein. Odwiedziłam wczoraj Edytę i w krakowskim Amiqs napadłam na
   półki z włóczkami celem zakupu odpowiedniej niteczki na ten projekt.
   Napad to za dużo powiedziane, ale wizyta sprawiła, że odżyła we mnie
   chęć pisania postów. Dzięki Edytko !!!!
   Włóczka już na drutach, wzór to Eisblume:
   [2014.10.26%2Brekawiczki.png]
   Autor: Patrycja o 18:47 16 komentarzy:
   Etykiety: druty, rękawiczki na drutach

wtorek, 26 marca 2013

Skarpetki / Razempetki

   Nareszcie skarpetki doczekały się blokowania. Przeleżały prawie półtora
   miesiąca w oczekiwaniu na spotkanie z kąpielą i szpilkami :) I oto są
   razempetki z akcji Intensywnie Kreatywnej. Do mojej wersji wkradło się
   kilka zmian: 1. Dodatkowe warkocze, czyli w sumie jest ich 5 (w
   oryginale 3) 2. Małe warkocze robione zwykłymi prawymi 3. Wykończenia w
   ząbki 4. Pięta rzędami skróconymi jak w oryginale, ale inną metodą :)
   Więcej grzechów nie pamiętam :) Włóczka to Wool YarnArt (80 % wełna, 20
   % poliamid) w kolorze fuksjowym, druty 2,5 mm:
   [1.png]
   Pięta:
   [2.png]
   Ząbki na brzegach:
   [3.png]
   A na nóżce prezentują się tak:
   [4.png]
   Kolejne wykończone prace czekają na blokowanie....czy ja już kiedyś nie
   wspominałam, że nie znoszę blokować??? Mogę dziergać, szydełkować etc.
   a do blokowania mogę oddać w dobre ręce:) Hitem jest pewna chusta,
   która czeka w kolejce już ...hmmmm....rok :) Ale wskoczy na matę zaraz
   po świętach :) A w tematach innych nierobótkowych - szalejemy wraz ze
   Ślubnym na stokach narciarskich. Sobota upłynęła nam na stoku w
   Wierchomli, niedzielny dzionek szaleliśmy w Tyliczu. I będę pewnie
   bardzo osamotniona w opinii, ale jak dla mnie to ta zima może jeszcze
   ze dwa tygodnie trzymać i może być biało:D I nie ukrywam, że liczę na
   to, że przynajmniej do Wielkanocy wytrzyma, tak aby świąteczne dni
   spędzić na stoku, a nie tylko za stołem :)))) Śniegu wytrzymaj !!!
   Autor: Patrycja o 15:33 31 komentarzy:
   Etykiety: druty, skarpetki

wtorek, 29 stycznia 2013

Skarpetki czyli Peace socks w granacie

   Tak jak w poprzednim poście pisałam to co na początku było rękawiczką,
   w ostatecznym kształcie stało się skarpetką :) Skarpetki zrobiłam wg
   wzoru "Peace Socks" autorstwa Wendy D. Johnson . Włóczka to Wool
   YarnArt (80 % wełna, 20 % poliamid) w kolorze granatowym, druty 2,5 mm:
   [skarpetki1.png]
   Skarpetki robiłam metodą Magic Loop, obie równocześnie. Rozwiązanie
   genialne w swojej prostocie, nie trzeba się martwić o powstawanie
   drugiej skarpetki "kiedyś tam", nie trzeba robić notatek :) Oczka
   nabierałam "magicznie" :) Metoda Magic Cast-on (tutaj wersja obrazkowa
   klik ). Oczka na brzegach dodawałam z poprzecznych nitek i paluszki
   prezentują się tak:
   [skarpetki3.png]
   Metoda robienia pięty opisana w tym wzorze zaintrygowała mnie, a po jej
   wykonaniu okazało się, że wyrabianie pięty jest banalnie proste i
   przyjemne w wykonaniu, żadnego owijania jak przy skróconych rzędach
   (ale i ta metoda ma swój urok), żadnych dziur (a zdarzyły mi się
   niestety kiedyś przy nauce rzędów skróconych) itp. A efekt taki:
   [skarpetki2.png]
   Zbliżenie na listki:
   [skarpetki5.png]
   [skarpetki6.png]
   I na nogach:
   [skarpetki4.png]
   Skarpetki wykończyłam elastycznie stosując metodę z tego filmiku klik .
   Zakończenie wyszło bardzo elastyczne, bez żadnego kłopotliwego
   ściągania. Moje skarpetki celowo wykończone są samymi prawymi oczkami,
   tak aby powstał gustowny rulonik na stópce :) Opis wzoru bardzo
   przejrzysty, aczkolwiek zawiera chyba mały błąd: na zdjęciu na Ravelry
   widać oczka lewe między liśćmi, w opisie są prawe. Przy lewych pewnie
   ładniej listki byłyby wyeksponowane, ale z prawymi oczkami także mają
   swój urok :) Grzeją bardzo przyjemnie, co wytestowałam na weekendowym
   wypadzie na narty :) Kiedy po szusowaniu czas zdjąć buty narciarskie i
   włożyć stopy do zimnych butów, takie skarpetki są idealne :)
   Autor: Patrycja o 15:49 22 komentarze:
   Etykiety: druty, skarpetki

wtorek, 22 stycznia 2013

Sznurowane rękawiczki

   Granatowe, rozpoczęte rękawiczki, które pokazywałam w tym poście już
   poszły w dziewiarski niebyt... Po zrobieniu ich do podstawy palców
   uznałam, że trochę za cienkie to to będzie i wiatr będzie hulał, więc
   granatowe rękawiczki stały się skarpetkami, które się właśnie blokują
   :) A właściwe sznurowane rękawiczki wg pomysłu Intensywnie Kreatywnej
   zrobiłam z brązowej Everyday Himalaya i otrzymały czarne sznurowanie:
   [rekawiczki2.png]
   [rekawiczki1.png]
   Pewnie grzać aż tak bardzo nie będą (akryl), ale i wiać w nich nie
   powinno :) Ale się zaparłam, że je zrobię i koniec i basta- prułam 15
   razy (po 3 zaczęłam liczyć :)) ) - to się nazywa upór...jak na
   prawdziwego zodiakalnego Barana przystało :))) A w minioną sobotę byłam
   na spotkaniu w krakowskim Amiqs i było fantastycznie !!! Tekst: "Ja Cię
   znam!!!" przejdzie do historii i zawsze wywoła uśmiech na mojej twarzy,
   bo mi się tak miło zrobiło :)))) Dzięki Dziewczyny jeszcze raz za
   wspaniałe popołudnie !
   Autor: Patrycja o 15:24 22 komentarze:
   Etykiety: druty, rękawiczki na drutach

poniedziałek, 14 stycznia 2013

Chusta Haruni

   Chusta Haruni powstała w starym roku i trafiła pod choinkę w prezencie
   dla Babci Ślubnego. Włóczka to FIligran Lace 10 zakupiona dawno temu,
   druty 4 mm:
   [haruni_1.png]
   [haruni_2.png]
   Przyznam, że pod koniec pracy serce biło mocniej gdy patrzyłam na
   szybko kurczący się motek, ale na szczęście wystarczyło niteczki :)
   Motek miał lekkie cieniowanie, które "prawie" wypadło na brzegu.
   Zdjęcia kłamią i fiolet jest mocno nasycony, a całość wygląda całkiem,
   całkiem :) Wczoraj skończyłam kolejne rękawiczki, tylko nitki do
   pochowania zostały i będą gotowe do prezentacji i noszenia:) Ciepłe
   słowa pod adresem poprzednich rękawiczek dodały mi skrzydeł i już
   szukam kolejnych ciekawych wzorków :)
   Autor: Patrycja o 08:31 25 komentarzy:
   Etykiety: chusty na drutach, druty

środa, 19 grudnia 2012

Historia pewnych rękawiczek

   Intensywnie Kreatywnej padam do nóżek za odkrycie przedemną świata
   rękawiczek. Na swoim blogu opublikowała świetny tutorial jak je robić -
   kto go jeszcze nie widział czym prędzej powinien odwiedzić jej bloga.
   Dla mnie rękawiczki z palcami stanowiły zawsze czarną magię, a dzięki
   wspaniałemu tutorialowi okazały się tak łatwe do wykonania. Włóczka
   leżała i czekała, aż dojrzeję do myśli, że dam radę je zrobić :) Jednak
   najpierw zrobiłam "prototyp"...chciałam się przekonać czy mi się uda
   takie cudeńka wyczarować, więc wzięłam grubszą włóczkę i zaczęłam nauki
   :) Oto to co powstało wg wzoru Intensywnie Kreatywnej:
   [rekawiczka.png]
   Uradowana z siebie, że próby zakończyły się sukcesem zaczęłam nabierać
   oczka na rękawiczki właściwe - nie było mi dane nabrać ich do końca, bo
   wtedy oto Ślubny wyraził chęć posiadania ręcznie robionych rękawiczek.
   Ze sto razy zapytany czy aby na pewno chce i czy będzie je nosił
   odpowiadał, że jak najbardziej :) Przekopawszy Ravelry znalazłam
   właściwy wzór, który został zaakceptowany i powstały takie oto
   pięciopalczaki:
   [rekawiczki_2.png]
   Włóczka to czarna Alize Cashmira, druty 3 mm, wzór to Knotty Gloves
   Julii Mueller. Ślubny zażyczył sobie powtykać ćwieki w rękawiczki, ale
   póki co poszukiwania tych właściwych nie przyniosły pożądanego
   rezultatu. Jak już trafią się odpowiednie, powstaną fotki :) I małe
   zbliżenie na warkocz:
   [rekawiczki_3.png]
   Do kompletu powstał i komin. Ta sama włóczka, druty 4 mm, wzór
   kombinowany na bieżąco:
   [komin.png]
   Zaopatrzywszy Ślubnego w zimowe akcesoria, które są używane co mnie
   bardzo cieszy, nabrałam oczka na swoje palczaki i się dzieją:
   [rekawiczka_1.png]
   Cieszę się, że serweta się Wam spodobała :) Po świętach planuję
   kolejną, tym razem z małą niespodzianką :)
   Autor: Patrycja o 11:35 23 komentarze:
   Etykiety: druty, rękawiczki na drutach

sobota, 8 grudnia 2012

Serweta na drutach

   Czas najwyższy wyrwać tego bloga z letargu. Po prawdzie mówiąc zaczęło
   brakować mi tego wszystkiego związanego z blogiem. Może uda się go na
   nowo rozruszać :) Wprawdzie nie pisałam, ale ręce nie próżnowały i cały
   czas coś dziergały, aby głowa za dużo nie błądziła myślami, tylko
   skupiała się na wzorach:) Zdecydowanie to pomaga :) Na dobry początek
   zaległości czyli serweta na drutach zrobiona dawno temu, sfotografowana
   i nabierająca mocy urzędowej w katalogu "do publikacji". Czekała tak
   długo, bo to był ostatni prezent, który podarowałam Babci. Musiała
   odczekać w tym katalogu swoje i już czas aby ujrzała światło dzienne :)
   Wzór z Sabrina Robótki Ekstra 2/2012, kordonek Maxi w kolorze
   łososiowym, druty nr 3:
   [serweta2.png]
   [serweta1.png]
   [serweta3.png]
   O wyróżnieniu, które otrzymałam i pięknym prezencie następnym razem :)
   Za wszystkie ciepłe i życzliwe słowa pod ostatnim postem i tymi w
   mailach bardzo, bardzo dziękuję. Czytając łezka kręciła mi się w oku,
   ale i na serduchu ciepło się robiło. Jeszcze raz Wam bardzo serdecznie
   dziękuję.
   Autor: Patrycja o 15:02 32 komentarze:
   Etykiety: druty, serwety na drutach

piątek, 14 września 2012

Smutek

   Odkurzę te pajęczyny na blogu, ale potrzebuję jeszcze krótkiej chwili.
   Moja Babcia, która tak niedawno pokazywała mi jak się robi serwety na
   drutach odeszła, spokojnie zasnęła już na zawsze. Już nigdy nie będę
   mogła do niej zadzwonić, usłyszeć jej głosu, przytulić się i zapytać co
   u niej.... Wiem, że tak jest ten świat urządzony, ale to tak strasznie
   boli.... ps. na wszystkie maile i komentarze odpowiem, dajcie mi proszę
   jeszcze chwilkę czasu
   Autor: Patrycja o 16:17 20 komentarzy:

czwartek, 28 czerwca 2012

Serweta na drutach "Jutta"

   Nastąpiły przeprosiny ze szpilkami i na matę do blokowania wskakują
   kolejno serwety, pokazane w ostatnim wpisie. Na początek serweta, która
   dopiero co zeskoczyła z drutów:
   [1.png]
   [2.png]
   [3.png]
   Wzór do "Jutta" z książki "Knitted Lace" Sonja Esbensen, Anna
   Rasmussen. Nici Maxi w kolorze turkusowym, druty 3 mm, średnica 60 cm.
   Serweta napinana w bólach bym rzekła :) Mięśniowych :) Ciężko napinać
   serwety na czworakach przy bólach mięśni nóg, rąk i ramion - nie
   polecam takiej wątpliwej przyjemności :) Zaserwowałam sobie na nowo po
   dłuższej przerwie treningi i zanim wrócę do dawnej formy to niestety
   przez chwilę muszę pocierpieć. Siadanie i wstawanie stanowią wyzwanie
   :)
   Autor: Patrycja o 15:27 25 komentarzy:
   Etykiety: druty, serwety na drutach

piątek, 15 czerwca 2012

Prezent

   Jakiś czas temu Intensywnie Kreatywna napisała, że chce rozpocząć
   przygodę z frywolitką i waha się czym pracować: igłą czy czółenkiem.
   Wysłałam jej zatem "zestaw startowy" z niezbędnymi akcesoriami i
   czółenkiem, o których można poczytać na Rogu Renifera. A wczoraj to ja
   dostałam prezent :) Listonosz przyniósł paczuszkę od Intensywnie
   Kreatywnej. Zawierała przepiękny, ręcznie haftowany pasek: [1.png]
   [2.png] Prezent jest poprostu cudny, perfekcyjnie wykonany i zawiera
   ogrom pracy i serca. Jeszcze raz bardzo, bardzo serdecznie dziękuję
   :))))) A na froncie robótkowym? Dzieje się, dzieje - tylko nie mogę się
   zabrać za blokowanie. Oto dowód, że sterta rośnie i nabiera mocy
   urzędowej :) : [3.png] Od dołu: granatowy Vlad zrobiony już dawno temu
   i dwie serwety na drutach. Trzeciej, nieuwiecznionej na zdjęciach,
   brakuje 10 rzędów, więc jutro powinna być skończona. Trzeba się
   przeprosić ze szpilkami i nareszcie to poblokować :)
   Autor: Patrycja o 15:20 10 komentarzy:

   Starsze posty Strona główna

   Subskrybuj: Posty (Atom)

O mnie

   Moje zdjęcie

   Patrycja
          Kraków, Poland
          mój mail: pati_@poczta.onet.pl

   Wyświetl mój pełny profil

Licencja

                          Licencja Creative Commons

   Teksty, moje wzory i tutoriale są dostępne na licencji Creative Commons
   Uznanie autorstwa-Użycie niekomercyjne-Na tych samych warunkach 3.0
   Polska.

Translate

Archiwum

     * ▼  2014 (1)
          + ▼  października (1)
               o Powrót po bardzo długiej przerwie

     * ►  2013 (4)
          + ►  marca (1)
          + ►  stycznia (3)

     * ►  2012 (14)
          + ►  grudnia (2)
          + ►  września (1)
          + ►  czerwca (2)
          + ►  maja (2)
          + ►  kwietnia (2)
          + ►  marca (2)
          + ►  lutego (2)
          + ►  stycznia (1)

     * ►  2011 (48)
          + ►  grudnia (29)
          + ►  listopada (4)
          + ►  października (4)
          + ►  września (1)
          + ►  kwietnia (4)
          + ►  marca (3)
          + ►  lutego (3)

     * ►  2010 (48)
          + ►  października (1)
          + ►  sierpnia (1)
          + ►  lipca (1)
          + ►  czerwca (2)
          + ►  maja (6)
          + ►  kwietnia (14)
          + ►  marca (6)
          + ►  lutego (8)
          + ►  stycznia (9)

     * ►  2009 (44)
          + ►  grudnia (6)
          + ►  listopada (14)
          + ►  października (15)
          + ►  września (9)

Etykiety

     * frywolitka (84)
     * szydełko (24)
     * druty (17)
     * HDT (9)
     * serwety na drutach (8)
     * chusty na drutach (7)
     * rękawiczki na drutach (3)
     * skarpetki (3)
     * haft krzyżykowy (2)

Obserwatorzy

   moda, uroda, zdrowie
   [banner2.png]

Lista odwiedzanych blogów

   W trakcie aktualizacji i przebudowy :)

   Obsługiwane przez usługę Blogger.
