   #Ambrogio Beccaria » Feed Ambrogio Beccaria » Comments Feed Ambrogio
   Beccaria » “Alla Grande Ambeco” è partita alla grande Comments Feed IL
   GRANDE GIORNO è arrivato il vento! alternate alternate

   Ambrogio Beccaria

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *

   Ambrogio Beccaria

   ____________________ Press enter to begin your search

   “Alla Grande Ambeco” è partita alla grande

“Alla Grande Ambeco” è partita alla grande

   vitto 2nd October 2017 October 4th, 2017

   DAY 2 – La Rochelle-Gran Canaria

   Regata finora ottima per Ambrogio, caratterizzata da 10/15 nodi di
   bolina. Questa notte potrebbe esserci più aria perché è passato un
   piccolo fronte e quindi anche qualche temporale, ma la situazione è,
   tutto sommato, tranquilla con venti leggeri che hanno toccato anche i 5
   nodi nel corso della giornata. I pogo3, che di bolina larga vanno più
   forte (!), hanno macinato miglia su Bogi che ha perso qualche
   posizione, ma è comunque 11esimo e a 3,3 miglia dal primo dei “serie”
   (Erwan Le Draulec).

   Domani mattina è prevista una rotazione del vento da Sud-Sud Ovest a
   Nord- Nord Est. La rotazione trasformerà lo scenario completamente: si
   passerà a 15-20 di lasco, grazie al quale la flotta passerà Capo
   Finisterre molto velocemente. Le rotazioni nel Golfo di Biscaglia sono
   un momento cruciale per Ambrogio e i colleghi: qui è davvero importante
   la strategia che lui sceglierà e come riuscirà ad agganciare il vento
   per scendere meglio possibile

   Stay tuned!

   Foto: Benedetta Pitscheider

   Uncategorised No Comments
     * Previous Postè arrivato il vento!
     * Next PostIL GRANDE GIORNO

   © 2019 Ambrogio Beccaria.

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *
     *
     *
   #Ambrogio Beccaria » Feed Ambrogio Beccaria » Comments Feed alternate
   alternate

   Ambrogio Beccaria

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *

   Ambrogio Beccaria

   ____________________ Press enter to begin your search

media

   i miei ultimi video e foto

   Video
   [nectar_portfolio layout=”4″ category=”video”
   starting_category=”default” project_style=”7″ enable_sortable=”true”
   filter_color=”default” lightbox_only=”true”
   load_in_animation=”perspective”]

Foto

   [nectar_portfolio layout=”4″ category=”foto”
   starting_category=”default” project_style=”7″ enable_sortable=”true”
   filter_color=”default” lightbox_only=”true”
   load_in_animation=”perspective”]

   © 2019 Ambrogio Beccaria.

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *
     *
     *
   #Ambrogio Beccaria » Feed Ambrogio Beccaria » Comments Feed Ambrogio
   Beccaria » Posts by Iacopo Boccalari Feed

   Ambrogio Beccaria

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *

   Ambrogio Beccaria

   ____________________ Press enter to begin your search

   All Posts By

Iacopo Boccalari

   Ambrogio Beccaria - portrait 2
   blog
   27th September 2017

Chi è Ambrogio Beccaria?

   Da dove nasce la tua passione per la vela? A 11 anni, da tipico
   bambino…
   Iacopo Boccalari

   blog
   1st January 2017

Mille miglia, mille pensieri

   La prima grande navigazione oceanica in solitario di Ambrogio Beccaria,
   raccontata dal protagonista È l’alba…
   Iacopo Boccalari

   © 2019 Ambrogio Beccaria.

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *
     *
     *
   #Ambrogio Beccaria » Feed Ambrogio Beccaria » Comments Feed alternate
   alternate

   Ambrogio Beccaria

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *

   Ambrogio Beccaria

   ____________________ Press enter to begin your search

Ambrogio Beccaria

   Due volte campione italiano della Classemini, Ambrogio Beccaria è la
   nuova promessa della vela oceanica italiana. Dopo aver partecipato alla
   Mini Transat 2017, ha deciso di prendere parte all’edizione del 2019
   con l’obiettivo di essere tra quelli “da battere”

News

   Uncategorised
   24th September 2019

Ambrogio ha vinto il prologo della Mini-Transat!

   Ancora nessun notizia certa per la partenza della Mini-Transat 2019 ma
   nel frattempo domenica 22 settembre Ambrogio ha vinto il Prologo nella
   categoria Serie (arrivando quarto assoluto!) . Un percorso…
   vitto
   Uncategorised
   22nd September 2019

Rimandata la partenza, ma la festa continua!

   LA PARTENZA DELLA MINI TRANSAT E' RIMANDATA A DATA DA DESTINARSI!!
   Purtroppo la partenza è rimandata. Oggi sono arrivate depressioni da
   Ovest e tra martedì e mercoledì prossimo sono previsti…
   vitto
   Uncategorised
   9th September 2019

Partito il conto alla rovescia per la Transat!

   La Rochelle, 9 settembre, 2019 Ambrogio e Geomag alla Mini-Transat: è
   cominciato il conto alla rovescia!!!!  Ci siamo. Mancano meno di due
   settimane alla partenza della Mini-Transat...lo start è il…
   vitto
   tutti i post

mini transat 2019

La regata più lunga in solitario sui mini 650

   La regata si svolge in due tappe: la prima tappa parte da La Rochelle
   in Francia per arrivare alle Canarie.
   Da qui inizia la traversata dell’Atlantico fino ai Caraibi, in
   Martinica, per un totale di 4050 miglia di navigazione. La durata della
   prima tappa è di 1350 miglia e dura mediamente 6-8 giorni, mentre la
   seconda – 2700 miglia- può arrivare fino a 20 giorni di mare per chi è
   alla prima esperienza oceanica.
   Partendo da La Rochelle i partecipanti si lasciano alle spalle il
   Pertuis d’Antioche, passando a Nord dell’isola di Oleron, prima di
   entrare nel temuto Golfo di Biscaglia. In seguito doppieranno Capo
   Finisterre, costeggiando il Portogallo. Da Sud del Portogallo fino a
   Gran Canaria i venti sono generalmente da Nord, quindi si prevede un
   arrivo alle andatura portanti.

   La seconda tappa parte i primi di novembre: i concorrenti, dopo aver
   doppiato l’uscita dall’arcipelago, perturbata dai rilievi di queste
   isole, incontreranno rapidamente gli alisei fino a Le Marin in
   Martinica. Un mese di navigazione in solitario tra cielo e mare, senza
   assistenza, in condizioni talvolta dure fa di questa regata una sfida
   estrema. L’abilità in questa regata non sta solo nel far correre la
   barca più velocemente possibile: è necessario sviluppare conoscenze di
   strategia di regata e competenze meteoreologiche; gestione del sonno,
   equilibrio nutrizionale, gestione delle emergenze. La regola che
   connota bene lo spirito “Mini” è il divieto di qualsiasi collegamento
   degli skipper con l’esterno. La sola comunicazione concessa è quella
   con gli altri concorrenti tramite Vhf. Questo per evitare costosi
   sistemi satellitari e per mantenere l’approccio tradizionale alla
   navigazione.

25

   Giorni di navigazione

4050

   Miglia nautiche

68

   Barche serie

22

   Barche proto

90

   Partecipanti

8

   Donne

76

   Matricole

13

   Nazionalità

AMBROGIO

   Ambrogio Beccaria (Milano, 1991) naviga da quando ha 14 anni. Da
   ragazzo frequenta i corsi di vela del Velamare Club, in Sardegna, dove
   viene “parcheggiato“ come molti ragazzini milanesi per cinque estati di
   fila, imparando così a navigare tra gli scogli e gli isolotti
   dell’Arcipelago della Maddalena e le Bocche di Bonifacio. Per il suo
   diciottesimo compleanno Ambrogio si fa regalare dai genitori un relitto
   di un Laser 4000, che assieme a due compagni di classe rimette in
   sesto. A bordo del Laser si aggiudica un Campionato Italiano e il terzo
   posto al Campionato Europeo sul Lago di Garda. A bordo del 16 metri
   Shambala, una barca progettata da Umberto Felci, partecipa a numerose
   regate come la Giraglia, la Middle Sea Race, la 151 Miglia, la Tre
   Golfi di Napoli e le regate del Campionato ORC in Liguria. Ma è nel
   2013 che Bogi sale per la prima volta su un Mini 6.50, quello di
   Stefano Paltrinieri, massimo esperto di queste barche lunghe appena 6
   metri e mezzo. Sarà l’inizio di una lunga storia d’amore.

   Nel 2014 Ambrogio parte per il Portogallo deciso ad acquistare il Mini
   Kalonig, un modello Pogo2 con cui Ian Lipinski aveva scuffiato in
   Atlantico l’anno prima in occasione della Mini-Transat. Trasferisce la
   barca via terra fino a La Spezia, dove in cinque mesi di duro lavoro
   completa praticamente da solo la ristrutturazione della barca
   danneggiata, che viene ribattezzata Alla Grande Ambeco.

   Ambrogio, dopo aver vinto tante regate del Campionato italiano Mini
   6.50, è pronto per andare confrontarsi con i cugini d’Oltralpe, dove il
   livello degli skipper è molto alto e il numero di barche partecipanti
   alle regate pure. Pur non avendo una barca competitiva perché il suo
   Pogo2 è di vecchia generazione, si fa notare durante la stagione 2016,
   in particolare vincendo una tappa della regata Les Sables – Azzorre –
   Les Sables che conclude in  seconda posizione assoluta: nessun
   navigatore fino ad adesso è riuscito a vincere una regata del genere
   con una barca così vecchia.

   L’anno successivo, pochi giorni prima di partire per la sua prima
   Mini-Transat la prestigiosa testata francese “Course au Large” lo
   definisce “Beccaria l’extraterrestre”. Nonostante una prima tappa
   conclusa in sesta posizione, il sogno della Mini-Transat s’infrange per
   Ambrogio a causa di una rottura a bordo. Tuttavia Bogi non si perde
   d’animo e porta a termine la traversata. Qualche mese dopo Beccaria
   acquista finalmente un Pogo3, una barca nuova e veloce che chiamerà
   Geomag. Dopo essere arrivato secondo (poi sesto per una penalità) alla
   Pornichet Select, Ambrogio vince la sua prima regata atlantica, la Mini
   en Mai. Poi è primo anche al M.A.P., al MiniFastnet, alla SAS (Le
   Sables-Azzorre-Le Sables) e infine alla Duo Concarneau.

   Il 2017-18 è una stagione da record per Ambrogio che è in testa alla
   classifica del «Championnat de Course au Large en Solitaire» e primo
   nel ranking internazionale Mini 6.50. Tra una vittoria e l’altra, nel
   frattempo Ambrogio si laurea in Ingegneria nautica con una tesi su un
   monotipo per rilanciare una regata che non esiste più, il Giro
   d’Italia.Il 2019 è di nuovo una stagione vincente: Ambrogio è ormai
   affezionato al podio e vince la Pornichet Select, la Mini en Mai e il
   M.A.P. ed è di nuovo in testa alle classifiche. Mai nessuno skipper,
   italiano o francese, ha raggiunto risultati simili.
   Nel maggio 2019 per i suoi successi ottenuti Oltralpe in classe mini
   6.50,Ambrogio viene eletto “Velista dell’anno TAG Heuer 2019”, titolo
   vinto in passato dai più grandi velisti italiani.

Palmares

Ambrogio è stato due volte campione italiano e sempre primo delle barche
“appuntite” di vecchia generazione.

   vedi il palmares

La Barca

Goganga — ITA 943

Specifiche tecniche

     * Nome: Goganga
     * Tipo di imbarcazione: serie
     * Design: Verdier
     * Anno di varo: 2018
     * Lunghezza: 6,50 metri
     * Larghezza: 3,00 metri
     * Pescaggio: 1,60 metri
     * Dislocamento: 920 kg
     * Superficie velica
     * Randa: 23 metri quadri
     * Genoa: 18 metri quadri
     * Spinnaker: 78 metri quadri

   Potete scoprire tutta la storia della mia barca sul sito della Classe
   Mini

   943  è un Pogo 3, un Mini 6.50 di Serie di ultima generazione. Il
   progetto, del 2014, è di Guillaume Verdier, il progettista più in voga
   del momento per barche da regata di ogni dimensione.

   La barca è stata costruita da Pogo Structures nel febbraio 2018, però
   aveva già bisogno di tante attenzioni. Infatti, per risparmiare,
   Ambrogio ha comprato solo il “guscio” dal cantiere, ma poi ha lavorato
   a lungo per attrezzare la barca.

   Grazie alla disponibilità di Giovanni Soldini e di tutto il suo team,
   943 è stata allestita tra gli scafi del Multi 70 Maserati a La
   Trinité-sur-Mer. I preziosi consigli e la pazienza di questi esperti
   colleghi italiani sono stati la chiave di volta per la riuscita dei
   lavori.

   A metà aprile Goganga ha toccato l’acqua per la prima volta.

   Le barche hanno spesso nomi epici ed altisonanti, ma la filosofia di
   Ambrogio è più allegra e spensierata, come la canzone Gogangadi Giorgio
   Gaber.

   Il mini 6.50 è una barca di 6,5 metri con cui si gareggia in doppio o
   in solitario, progettata per attraversare l’Oceano Atlantico.
   Queste barche si dividono in due categorie: i “prototipi”, barche
   sperimentali, dove vengono testate le ultime tecnologie in campo
   nautico, e i “serie”, sottoposti invece a restrittive regole che
   limitano l’uso di materiali e tecnologie troppo costose, rendendoli
   accessibili a molti velisti.

Lo sponsor

Ambrogio Beccaria, skipper di Geomag

   Sono molto contento della collaborazione con Geomagworld. Buffo pensare
   come uno dei miei giochi preferiti di quando ero bambino sia adesso il
   mio sponsor. Mi piace molto quest’azienda perché non delocalizza la
   produzione, ma punta sulla qualità e su oggetti creativi che stimolano
   la fantasia.

   Del resto, nella vela oceanica bisogna sapersi inventare soluzioni
   strane per affrontare l’imprevedibilità dell’avventurarsi da soli in
   oceano.

Filippo Gallizia, CEO di Geomagworld:

   Siamo orgogliosi di aver attivato una collaborazione con Ambrogio
   Beccaria per supportarlo nel progetto Mini 6.50, così ambizioso e
   impegnativo. Il fascino del gioco di costruzione magnetica risiede nel
   fatto che stimola la creatività, la fantasia, la tenacia e l’ingegno,
   aiutando le persone a crescere in modo sano. Che Ambrogio sia un
   bambino cresciuto bene lo dimostrano il coraggio, la competenza e la
   perseveranza con cui affronta il mare aperto e sfrutta la forza del
   vento a suo favore. Ambrogio rappresenta perfettamente i valori di
   Geomagworld e insieme racconteremo quanto sia importante il gioco
   intelligente per la crescita del bambino.

Altri Sponsor

   Tarros Mediterranean Logistics
   Lorenzi Auto Hub

Sponsor Tecnici

   Trunk Studio logo

Il team

Ambrogio Beccaria “Bogi”

   Skipper di Goganga

   Skipper di Goganga, naviga da quando ha 14 anni, dapprima sulle derive,
   poi in equipaggio e ora in solitario.
   Campione italiano della Classemini, è per la prima volta sulla linea di
   partenza della Mini Transat.

Vittoria Ripa di Meana

   Team manager

   Co-skipper di Goganga, laureanda in ingegneria nautica, è stata
   insegnante di vela a Utopia e va in barca da quando ha 7 anni.
   Per Alla Grande Ambeco si occupa di tutto, dalla gestione del team alla
   cambusa.

Alberto Riva

   Shore team - Electronics

   Appassionato di vela, scienza e tecnologia. Dopo la laurea in
   ingegneria fisica unisce le tre cose nello sviluppo di nuovi algoritmi
   per piloti automatici per barche a vela. Il progetto Goganga e Alberto
   collaborano sulla ricerca e lo sviluppo del pilota TupperOne.

Valentina Pigmei

   Comunicazione

   Giornalista, collabora attualmente con varie testate, scrive di viaggi,
   mare, avventure estreme.
   Ha lavorato a lungo come editor di libri, content manager e ufficio
   stampa.

   Twitter — Facebook — Mail

Iacopo Boccalari

   Produzione video e web design

   Regista e direttore della fotografia di giorno, nerd di notte, velista
   della domenica dopo essere stato sul mini 650 di Ambrogio.
   Fondatore della casa di produzione Trunk Studio

   instagram

Whisky

   Mascotte

   Parte integrante del team, Whisky è un bastardino di 5 anni del colore
   del famoso liquore a cui piace molto la barca a vela e i cantieri.
   Anche perché non ha avuto scelta.

Contatti

Ambrogio Beccaria

   +39 339 5837445
   info@ambrogiobeccaria.com

Ufficio stampa

   Valentina Pigmei
   +39 333 6745801
   vpigmei@gmail.com

   © 2019 Ambrogio Beccaria.

     * Regata
     * Ambrogio
     * Palmares
     * Barca
     * Sponsor
     * Team
     * Contatti
     *
     * News

     *
     *
     *
